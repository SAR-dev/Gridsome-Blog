---
title: মব সাইকো ১০০ রিভিউ (Mob Psycho)
excerpt: পৃথিবীতে এমন অনেক ঘটনা আছে যা বিজ্ঞান ব্যাখ্যা করতে পারে না। কিছু অপশক্তি মানুষের ক্ষতি করে থাকলেও কিছু মানুষ অতিপ্রাকৃত ক্ষমতা অর্জন করে যার সাহায্যে এসব অপশক্তির বিরুদ্ধে লড়াই করে থাকে। এসব মানুষদের এস্পার (esper) বলে.....
cover: https://i.imgur.com/1WiDUgyl.png
date: 2020-05-01
--- 
**মব সাইকো ১০০ (Mob Psycho 100)
এপিসোড: ২৫ টি (দুই সিজন)
ওভা: ২ টি**

![enter image description here](https://imgur.com/1WiDUgyl.jpg)

গল্প : পৃথিবীতে এমন অনেক ঘটনা আছে যা বিজ্ঞান ব্যাখ্যা করতে পারে না। কিছু অপশক্তি মানুষের ক্ষতি করে থাকলেও কিছু মানুষ অতিপ্রাকৃত ক্ষমতা অর্জন করে যার সাহায্যে এসব অপশক্তির বিরুদ্ধে লড়াই করে থাকে। এসব মানুষদের এস্পার (esper) বলে। আরাতাকা রেইগেন নিজেকে একজন এস্পার বলে দাবি করে এবং সে মানুষদের থেকে ভূত তাড়ায়। তার শিষ্য শিগেয়ো কাগেয়ামা ’মব' একজন স্কুল ছাত্র যার অতিপ্রাকৃত ক্ষমতা আছে। তার সাহায্যেই রেইগেন এসব অপশক্তির বিরুদ্ধে লড়াই করে থাকে। কিন্তু শিগেয়ো কাগেয়ামার একটাই সমস্যা, সে নিজের অনুভূতি ঠিকমত প্রকাশ করতে পারে না।

![enter image description here](https://imgur.com/OTkJb2Tl.jpg)

ব্যক্তিগত মতামত: শৌনেন অ্যানিমেতে যা দেখা যায়, বেশিরভাগ হিরো শুরুতে দুর্বল থাকলেও পরবর্তীতে সে পরিশ্রমের মাধ্যমে শক্তি অর্জন করে। মব সাইকোতেও কিন্তু এর ব্যতিক্রম হয়না। আপাতদৃষ্টিতে মব অতিরিক্ত শক্তিশালী হলেও আর বাকি হিরোদের মতো তারও ঘাটতি আছে। তা হলো অনুভূতি প্রকাশে সমস্যা, যার কারণে সে তার পছন্দের মানুষের কাছে তার মনের কথা বলতে পারে না। অ্যানিমেতে অন্যান্য চরিত্রদের সাথে মিথস্ক্রিয়ার মাধ্যমে মব ধীরে ধীরে তার নিজের জড়তা কাটিয়ে উঠে। তবে অন্যান্য হিরোদের লক্ষ্য যেখানে শক্তি অর্জন করা, সেখানে মব একজন ভালো মানুষ হতে চায়। এই কারণে মব অন্যান্য শৌনেন হিরোদের চাইতে অনেক আলাদা। আবার রেইগেনের কথা না বললেই নয়। মবের গুরু হিসেবে  তার তুলনা হয় না।

![enter image description here](https://imgur.com/FiCzntIl.jpg)

ওয়ানের আর্টস্টাইল খুব বেশি পরিমাণে সিম্পল, যার কারণে চোখ ধাঁধানো ব্যাকগ্রাউন্ড আর ক্যারেক্টার থেকে একটা সাধারণ ব্যাকগ্রাউন্ড আর ক্যারেক্টার হঠাৎ দেখলে শুরতে একটু অস্বস্তি লাগলেও পরে রিফ্রেশিং অনুভব হয়। আর স্টুডিও বোনস এর স্মুথ অ্যানিমেশনের মুন্সিয়ানায় ফাইট সিনগুলো অসাধারণ লাগে। সেই সাথে ব্যাকগ্রাউন্ড মিউজিকের নিপুণ প্রয়োগে পুরো মুহূর্তটা আরো উপভোগ্য হয়।
তাই যারা এখনো দেখেননি এবং যারা এর আগেও একবার দেখেছেন, চাইলে এই অ্যানিমেটি দেখতে পারেন।  

![enter image description here](https://imgur.com/JyH8vHLl.jpg)

**প্রতিবেদনটি লিখেছেন: Md Nahid Ull Islam**

**কমিক্স ঘরের একটি নিজস্ব প্রতিবেদন।**
